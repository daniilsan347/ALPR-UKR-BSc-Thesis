= Обговорення

#let AP = "AP"
#let mAP = "mAP"

Аналіз результатів експериментів підтверджує ефективність роботи архітектури YOLOv11n в ролі детектора. Модель досягає високих показників $AP@0.5=99.2%$ для номерних знаків, що є критичним для ефективної роботи автоматичної системи розпізнавання номерних знаків. Цей показник є співмірним з результатами у роботах @moussaoui_enhancing_2024, @dong_cnn-based_2017 та @laroca_robust_2018, однак ця модель також здатна на детекцію та класифікацію транспортних засобів з точністю $mAP@0.5=96.3%$.

Цікавим є показник точності для класу "мотоцикли" $AP@0.5=99.5%$, що є найвищим серед усіх класів транспортних засобів та можна пояснити унікальними візуальними ознаками. Тим часом класи "автомобілі" та "вантажівки" мають нижчі показники --- $AP@0.5=93.4%$ та $AP@0.5=93.3%$ відповідно, що може вказувати на наявність межових випадків, які мають спільні риси обох класів, наприклад силует кузова.

Найбільшим викликом для системи є етап розпізнавання тексту. Показник загальної точності становить 41.2% після корекції помилок. Це демонструє, що готові рішення для OCR можуть справлятись з відносно простими задачами як у @moussaoui_enhancing_2024, але мають незадовільні результати у складних умовах. Аналіз помилок за відстанню Левенштейна та матрицею плутанини свідчить, що більшість неправильних результатів відрізняються від еталона всього на 1-2 символи. Це підтверджує, що можливо покращити результати алгоритмом корекції помилок, проте розроблений евристичний метод не здатний нівелювати складні та нетипові помилки розпізнавання. Також цей аналіз підтверджує, що найбільша проблема знаходиться на етапі первинного зчитування для всіх класів транспортних засобів.

Критично низька точність розпізнавання номерів мотоциклів (10.3%) зумовлена сукупністю факторів: гострими кутами знімання, забрудненням поверхні знаків, нестандартною дво- або трирядною геометрією та специфічним розміщенням. Це вказує на гостру потребу впровадження спеціалізованих алгоритмів ректифікації зображення, аналогічно до підходу в роботі @dong_cnn-based_2017.
