= Результати

Детектор YOLOv11 у конфігурації "Nano" демонструє високу ефективність на сформованій вибірці. Показник mAP при порозі IoU\@0.5 становить 96.3%, що підтверджує високу якість класифікації. Як свідчить графік на @PR-plot, найвищу точність продемонстровано для класу номерних знаків --- 99.2%, що є критично важливим показником для систем ALPR. Варто зазначити, що попри обмежену кількість прикладів у вибірці, категорія "мотоцикли" також має високу точність. Водночас для автомобілів та вантажівок результати дещо нижчі (93.4% та 93.3% відповідно), що може бути зумовлено візуальною схожістю транспортних засобів у межових випадках цих класів.

#figure(
  image("../figs/PR_curve.png"),
  placement: auto,
  caption: [Графік залежності точності (Precision) від повноти (Recall).],
) <PR-plot>

Аналіз графіків залежності точності (@P-Confidence-plot) та повноти (@R-Confidence-plot) від коефіцієнта впевненості дозволяє зробити висновок про стабільність моделі. Показники для номерних знаків залишаються високими в широкому діапазоні порогів. Проте точність для вантажівок та повнота для автомобілів не є ідеальними; імовірною причиною є значна внутрішньокласова варіативність об'єктів.

#figure(
  image("../figs/P_curve.png"),
  placement: auto,
  caption: [Залежність точності від порогу впевненості.],
) <P-Confidence-plot>

#figure(
  image("../figs/R_curve.png"),
  placement: auto,
  caption: [Залежність повноти від порогу впевненості.],
) <R-Confidence-plot>

Згідно з графіком залежності F1-міри від коефіцієнта впевненості (@F1-Confidence-plot), оптимальний поріг становить 0.682. Проте криві для всіх класів та безпосередньо для номерних знаків зберігають високі значення в діапазоні 0.65–0.70, що дозволяє варіювати налаштування залежно від пріоритетів конкретної задачі.

#figure(
  image("../figs/F1_curve.png"),
  placement: auto,
  caption: [Залежність F1-міри від порогу впевненості.],
) <F1-Confidence-plot>

#pagebreak()

#figure(
  image("../figs/accuracy_pie_chart_by_vehicle_type.svg"),
  placement: top,
  caption: [Розподіл результатів розпізнавання за типами транспортних засобів.],
) <OCR-accuracy-pie>

Для оцінювання роботи модуля OCR визначено три категорії результатів розпізнавання:
- _Правильно_ --- розпізнаний текст повністю відповідає еталону;
- _Неправильно_ --- розпізнаний текст має довжину 8 символів, проте не відповідає еталону;
- _Пропущено_ --- розпізнаний текст має некоректну довжину або є порожнім, зокрема номерні знаки, що не були виявлені детектором.

Згідно з результатами аналізу (@OCR-accuracy-pie), загальна точність системи після застосування алгоритмів виправлення становить *41.2%*, при цьому частка неправильно розпізнаних знаків складає *23.9%*. Найкращу ефективність продемонстровано на сегменті автомобілів --- *50.9%* точних збігів. Найскладнішою категорією виявилися мотоцикли, де точність становить лише *10.3%*, що вказує на критичну складність розпізнавання номерних знаків цього типу навіть за умови попередньої обробки та корекції помилок.

#figure(
  image("../figs/ocr_error_distribution_by_vehicle_type.svg"),
  placement: bottom,
  caption: [Розподіл помилок розпізнавання за відстанню Левенштейна.],
) <OCR-error-distribution>

Детальний аналіз із застосуванням відстані Левенштейна @levenshtein_binary_1965, представлений на накопичувальному графіку (@OCR-error-distribution), свідчить, що більшість помилкових результатів відрізняються від еталона лише на 1--2 символи. Найімовірніше, це складні випадки взаємної підміни символів (@OCR-confusion-matrix), що мають візуальну схожість в певних умовах. У категорії "пропущених" номерних знаків домінує відстань у 8 операцій; це вказує на відсутність розпізнаного тексту або критичну помилку класифікації. Така ситуація зазвичай зумовлена незадовільним освітленням, забрудненням номерного знака або низьким значенням IoU обмежувальної рамки, що негативно впливає на якість сегментації символів.

#figure(
  image("../figs/character_confusion_matrix.svg"),
  placement: auto,
  caption: [Матриця плутанини символів.],
) <OCR-confusion-matrix>

Специфічна складність розпізнавання номерних знаків мотоциклів зумовлена їхньою складною просторовою орієнтацією. У більшості випадків ці знаки розташовані під гострим кутом відносно камери та мають інтенсивне забруднення поверхні. Це призводить до того, що модель EasyOCR не здатна забезпечити задовільну точність розпізнавання навіть за умови коректної роботи детектора та точної локалізації об'єкта.
