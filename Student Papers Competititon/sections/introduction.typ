#set heading(numbering: none)

= Вступ

Інтенсивний розвиток транспортної інфраструктури та постійне зростання кількості автомобільних засобів потребують впровадження високоефективних систем автоматизованого управління та моніторингу. Забезпечення безпеки, оптимізація логістичних процесів, контроль паркування та автоматизація збору плати за проїзд зумовлюють необхідність розробки надійних систем ідентифікації транспортних засобів (ТЗ) та розпізнавання їхніх номерних знаків (ALPR), що зумовлює *актуальність* даної роботи.

Традиційні підходи, що базуються на ручному моніторингу або класичних алгоритмах комп'ютерного зору (із ручним проєктуванням ознак), демонструють низьку ефективність в умовах реального світу через великі обсяги даних (Big Data), різноманітність транспортних засобів та мінливі погодні умови. Натомість сучасні методи глибокого навчання (Deep Learning), зокрема нейронні мережі, дозволяють створювати адаптивні системи, здатні працювати в режимі реального часу з високою точністю.

Дана робота присвячена методології та експериментальній реалізації інтелектуальної системи для автоматичної ідентифікації ТЗ та розпізнавання номерних знаків. Особлива увага приділена адаптації системи для роботи з українськими номерними знаками.

Для досягнення мети вирішено такі *завдання*:
- проаналізувати стан проблеми та наявні підходи до розпізнавання ТЗ;
- дослідити архітектурні особливості сучасних моделей глибокого навчання для обробки зображень;
- здійснити програмну реалізацію моделі для класифікації та детекції ТЗ на базі *YOLOv11*;
- інтегрувати технологію *EasyOCR* для автоматичного зчитування вмісту номерних знаків;
- провести експериментальну оцінку якості та точності роботи розробленої системи.

*Мета дослідження:* розробка інтелектуальної системи для автоматизованої детекції транспортних засобів та розпізнавання їхніх державних номерних знаків з використанням методів глибокого навчання.

*Об’єкт дослідження:* процеси автоматизованого розпізнавання та ідентифікації транспортних засобів на цифрових зображеннях та відеопотоках.

*Предмет дослідження:* моделі, методи та інформаційні технології детекції об'єктів і оптичного розпізнавання тексту на основі глибоких нейронних мереж.

Методи дослідження:
- системний аналіз наукової літератури та наявних рішень;
- методи підготовки, анотації та аугментації наборів даних;
- методи deep learning.

*Практичне значення:* розроблена система може бути інтегрована в комплекси "розумного міста", системи автоматизації паркінгів та логістичних центрів для підвищення ефективності управління транспортними потоками та забезпечення безпеки.

*Апробаційні результати дослідження* були опубліковані у журналі "Artificial Inteligence" у 2025 році @sanzharov_licence_2025.
#pagebreak()
